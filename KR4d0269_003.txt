# -*- mode: mandoku-view; -*-
#+TITLE: 礀谷精選陸放翁詩集前集
#+DATE: 2015-09-11 14:12:36.882630
#+PROPERTY: ID KR4d0269
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0476-003精選陸放翁詩集前集-卷第三.
<pb:KR4d0269_SBCK_003-1a>¶
澗谷精選陸放翁詩集卷之三　前集¶
　　七言八句¶
　　　雨晴遊洞宫山坐間復雨¶
近水松篁鎻翠微洞天宫殿對清輝快晴似爲酴醿¶
計急雨還妨燕子飛道士晝閑丹竈冷山童曉出藥¶
笛肥拂床不用勤留客我困文書自怕歸¶
　　　醉中到白崖而歸¶
醉眼朦朧萬事空今年痛飲瀼西東偶呼快馬迎新¶
月却上輕輿御晚風行路半生常是客丈夫八十未¶
稱翁亂山缺處如橫綫遥指&KR0012;城翠霧中¶
　　　深居¶
<pb:KR4d0269_SBCK_003-1b>¶
作吏難堪簿領迷深居聊復學幽棲病來酒戸何妨¶
小老去詩名不厭低零落野雲寒傍水霏微山雨晚¶
成泥自憐甫里家風在小摘殘&KR0188;遶廢畦¶
　　題丈人觀道院壁¶
斷煙浮月磬聲殘木影如龍布石壇偶駕青鵉塵丗¶
窄閑吹玉笛洞天寒竒香滿院晨炊藥異氣穿岩夜¶
浴丹&KR0077;&KR0015;飛仙未忘俗金貂猶着侍中冠¶
　　　&KR0043;江原縣東十里張氏亭未明而起¶
寸廪驅人卒&KR0010;勞一官坐失布衣高劒南十月霜猶¶
薄江上五更雞亂號&KR0012;枕擁衾㝷短夢青燈照影着¶
征&KR0129;客愁相續無時断那得并州快剪刀¶
<pb:KR4d0269_SBCK_003-2a>¶
　　　晚登横溪橋二首¶
楼鼓聲中日又斜慿高愈覺在天涯空桑客土生秋¶
草野渡虚舟集晚鴉瘴霧不開連六詔俚&KR0084;相荅帶¶
三巴故郷可望應&KR0264;淚莫恨雲山萬疊&KR0210;¶
犖确坡頭笻竹枝西臨村路立多時賣&KR0188;市近還家¶
早煑井(塩/也)人忙下麥遟病客情懷常怯酒山城光景¶
盡供詩晚來試問愁多少只託高楼横笛吹¶
　　　武擔東臺晚望¶
顦顇西牎已一翁登高意氣尚豪雄関河霸國㒷亡¶
後風月詩人醉醒中病起頓驚&KR0031;&KR0066;改春歸一掃萬¶
花空攔邊徙&KR0029;君知否直到呉天目未窮¶
<pb:KR4d0269_SBCK_003-2b>¶
　　　待青城道士不至¶
我亦從來薄丗縁偶然采藥到西川慵追萬里&KR0016;鯨¶
客且伴千年化鶴僊金鼎養丹暾海日玉壷取酒醉¶
江天朝來坐待方平乆讀盡黃庭内外篇¶
　　　學射道中感事¶
學射山前&KR0043;雨&KR0053;籃輿咿軋自生愁得閑何惜傾家¶
醸漸老眞須秉燭遊道廢尚書猶乞米時來校尉亦¶
封侯自怜白首能豪在車轍何因遍九州¶
　　　登劒南西川門感懷¶
自古高楼傷客情更堪萬里望呉京故人不見暮雲¶
合客子欲歸春水生瘴癘連年須藥石退藏無地着¶
<pb:KR4d0269_SBCK_003-3a>¶
柴荆諸公勉畫平戎䇿投老深思㸔太平¶
　　　城上¶
疾歩登城殊未衰欣然一&KR0015;擲笻枝正當閑似白鷗¶
處不减健如黄犢時秋野煙雲横&KR0228;淡暮天楼閣&KR0029;¶
參差高吟醉舞忘歸去乞與丹青&KR0030;怪竒¶
　　　早行¶
喔喔鳴雞促起程飜飜飛鷺導&KR0012;征節旄盡脫歸猶¶
逺帶眼頻移痩自驚小市蕭條黄葉滿断橋零落緑¶
苔生居人猶復多愁患何况天涯倦客情¶
　　　秋晚登城北門¶
幅巾藜杖北城頭卷地西風滿眼愁一&KR0039;烽傳散関¶
<pb:KR4d0269_SBCK_003-3b>¶
信兩行鴈帶杜陵秋山河興廢客搔首身丗安危人¶
&KR0029;樓横槊賦詩非復昔夢䰟猶繞古梁州¶
　　　醉中偶書¶
古寺閑房閉寂寥幾年躭酒&KR0018;公朝青山是處可埋¶
骨白髮向人羞折腰末路自悲終老蜀少年常願從¶
征遼醉來挾箭西郊去極目寒蕪雉兎驕¶
　　　浣花賞梅¶
老子人間自在身揷梅不惜損烏巾春回積雪層氷¶
裏香動荒山野水濵帶月一枝低弄影背風千片逺¶
隨人石家楼上貪吹&KR0327;肯放朝朝玉樹新¶
　　　蜀&KR0080;賞梅¶
<pb:KR4d0269_SBCK_003-4a>¶
十里温香撲馬來江頭還見去年梅喜開剰欲邀明¶
月愁落先教掃緑苔跌宕放翁新醉墨凄凉廢苑舊¶
歌䑓盛衰自古無窮事莫向昆明歎刼&KR0069;¶
　　　席上作¶
緑波&KR0030;槳浣花船清簟踈簾角&KR0112;筵一幅&KR0081;巾林下¶
客百壷春酒飲中仙散懷絲管繁華地&KR0009;傲江湖浩¶
蕩天浮丗升沉何足計丹成碧落珥貂蟬¶
　　　客愁¶
&KR0016;馬出門無所&KR0855;端居正爾客愁侵蒼顔白髮入衰¶
境黄卷青燈空苦心天下極知須雋傑書生何恨死¶
山林消磨未盡胷中事梁甫時時尚一吟¶
<pb:KR4d0269_SBCK_003-4b>¶
　　　送梅¶
零落梅花不自由断腸容易付東流與人又作經年¶
别問月應知此夜愁己是狂風卷平野不禁横笛起¶
危楼何時小雪山隂路處處㝷香繫釣舟¶
　　　即席¶
解鞅名園眼倍明慇懃翠䄂&KR0134;飛觥海棠紅杏欲無¶
色蛺蝶黄鸝俱有情去日不留春漸老歸舟已具客¶
將行倦遊短&KR0066;無多緑生怕樽前唱渭城¶
　　　舟過小&KR0012;有感¶
小&KR0012;山畔峭㠶風又見煙鬟縹緲中萬里客經三峽¶
路千篇詩費十年功未甞滿盎蒲芽白先㸔堆盤鱠¶
<pb:KR4d0269_SBCK_003-5a>¶
縷紅商畧人生爲何事一簑從此入空&KR0293;¶
　　　題齋壁¶
葺得湖邊屋数椽茅齋低小竹牎妍墟煙寂歴歸村¶
路山色蒼寒釀雪天性&KR0180;杯盤常偶爾地偏雞犬亦¶
翛然早知栗里多幽事虚走人間四十年¶
　　　夜行&KR0043;湖頭寺¶
卧載籃輿黃葉村踈鐘杳杳隔溪聞清霜十里伴微¶
月断鴈半行穿亂雲去國不堪心破碎平戎空有膽¶
輪囷泗濵樂不應如舊誰勒中原第一勲¶
　　　雪後出遊戯作¶
小巘平岡雪陸離幽人又賦探春詩典琴沽酒元非¶
<pb:KR4d0269_SBCK_003-5b>¶
俗着屐&KR0026;碑又一竒大度乾坤容落魄多情風月&KR0015;¶
衰遟吾生也似梅花淡燕未歸來蝶未知¶
　　　村居書觸目¶
雨霽郊原刈麥忙風清閭巷曬絲香人饒&KR0015;語豐年¶
樂吏省徴科化日長枝上花空閑蝶翅林間葚熟滑¶
鶯吭飽知遊宦無多味莫恨爲農老故郷¶
　　　感昔二首¶
三著朝冠入上都黄封頻醉渇相如馬慵立仗寕辝¶
斥蘭偶當門敢怨鋤富貴尚思還此笏衰殘自合愛¶
吾廬燈前目力依然在且盡山房萬卷書¶
五丈原頭秋色新當時許國欲忘身長安之西過萬¶
<pb:KR4d0269_SBCK_003-6a>¶
里北斗以南惟一人徃事巳如遼海鶴餘年空羡&KR0081;¶
天民腰間白羽凋零盡&KR0077;照清溪整角巾¶
　　　夜半讀書罷出門徙&KR0029;乆之歸賦短句¶
浩歌曳杖出柴扉不管三更露濕衣擬㸔林梢殘月¶
上偶逢浦口断雲歸驚鴻脫網寒相&KR0029;飢鶻思巢夜¶
亦飛却掩北牎誰晤語聊慿香盌洗塵機¶
　　　寓歎¶
千載前人毎暗同眼邊俗客馬牛風作文似可張子¶
布飲酒思從陳孟公半丗氛埃成潦倒幾時簑釣入¶
空&KR0293;一生處處皆堪老莫怕無山着此翁¶
<pb:KR4d0269_SBCK_003-6b>¶
¶
澗谷精選陸放翁詩集卷之三　前集¶
#+PROPERTY: JUAN 3
#+PROPERTY: FILE SB04n0477-003精選陸放翁詩集須溪精選後集-卷第三.
<pb:KR4d0269_SBCK_003-1a>¶
須溪精選陸放翁詩集卷之三　後集¶
　　古詩¶
　　　明河篇¶
明河八月轉分明烱如素練西南傾年年&KR0010;嵗見河¶
漢坊坊曲曲聞砧聲良人萬里事征行砧聲中有玉¶
関情遥知鐡衣冷如水指&KR0039;明河白髮生磧中草死¶
駱駝鳴萬里却望長安城兒生緫角爺未見歸心頓¶
覺封侯䡖漢家自古有夷狄付與窮荒何足惜只願¶
無光太白低還家爲婦&KR0003;征西¶
　　　對酒¶
羡門安期何在哉河流上泝崑崙開白雲不與&KR0046;居¶
<pb:KR4d0269_SBCK_003-1b>¶
老&KR0012;鶴自下遼天來春江風物政閑美緑浦潮平柂¶
&KR0004;起暮吹長笛發巴陵曉掛高㠶渡湘水丗間萬変¶
更故新㑹當太息摩銅人脫裘取酒藉芳草與子共¶
醉壷中春¶
　　　飲酒近村¶
放翁睡多少行立人扶往赴鄰里集痛飲山花挿&KR0066;¶
紅醉歸荆&KR0068;沾衣濕紗巾一幅何翩翩庭中弄影不¶
肯眠莫欺此老今衰甚曽見高皇狩越年¶
　　　黃山塔¶
風吹旗脚西南開掛帆槌鼔何快哉轉頭已失望夫¶
石黄山&KR0012;塔迎人來黄山勸汝一杯酒送往迎來殊¶
<pb:KR4d0269_SBCK_003-2a>¶
耐乆明年我作故郷帰还對黄山一搔首¶
　　　送三兄赴奏邸¶
兄年十七弟始生弟今白髮森千莖所期相就畢此¶
丗一樽濁酒得共傾往年雖窮猶半菽兩年糠竅苦¶
不足書生志欲及天下貧賤不得&KR0053;骨肉過悲復恐¶
兄意傷忍涕不覺涕巳滂早朝霜露戒衣薄願書此¶
語懽或忘閉門病衰百無用日望兄帰有餘俸早從¶
丞相乞湖州莫待異時思少游¶
　　　呉娘曲¶
鏡奩蚕出千黒蟻釵梁梅小双青豆呉娘十四未知¶
愁羅衣已覺傷春瘦閑㝷女伴過西家閗草帰來日¶
<pb:KR4d0269_SBCK_003-2b>¶
未斜睡睫&KR0293;濛嬌欲閉隔簾微雨壓楊花¶
　　　題少陵&KR0030;像¶
長安落葉紛可掃九陌北風吹馬倒杜公四十不成¶
名䄂裏空餘三賦草車聲馬聲喧客枕三百青銅市¶
楼飲杯殘脔冷正悲辛仗内閗雞催賜錦¶
　　　荆州&KR0084;¶
楚江鱗鱗緑如醸衘尾江边繫朱舫東征打鼓掛高¶
㠶西上湯豬聮百丈伏波古廟占好風武昌白帝在¶
眼中&KR0029;楼女兒笑迎客清&KR0084;未尽千觴空沙頭巷陌¶
三千家煙雨㝠㝠開橘花峽人住多楚人少土鐺爭¶
上茱茰茶¶
<pb:KR4d0269_SBCK_003-3a>¶
　　　東呉女兒曲¶
東呉女兒語如鸎十三不肯學吹笙鏡奩&KR0004;喜稚蚕¶
出牎眼已㸔&KR0031;繭成庭空日暖花自舞簾卷巢乾燕¶
新乳阿弟貪書下斈遟獨㨂詩章教鸚鵡¶
　　　芳草曲¶
蜀山深處&KR0210;&KR0012;驛缺甃傾垣芳草碧家在江南妻子¶
病離郷半&KR0010;無消息長安城門西去路細靄斜陽芳¶
草暮尊前一曲渭城&KR0084;馬蹄萬里交河戍人生誤計¶
覔封侯芳草愁人春復秋只願東行至滄海路窮草¶
断始無愁¶
　　　古别離¶
<pb:KR4d0269_SBCK_003-3b>¶
&KR0012;城窮巷愁寂寂美人停梭夜歎息空園露濕荆&KR0068;¶
枝荒蹊月照狐狸迹憶君去時児在腹走如黄犢爺¶
未識紫姑吉語元無慿况慿瓦兆占歸日嫁來不省¶
出門前夢䰟何由識酒泉粉綿磨鏡不忍照女子盛¶
時無十年¶
　　　夜聞松聲有感¶
清晨放船落星石大風吹㠶如箭激回頭巳失廬山¶
雲却上呉城㸔落日夜深龍歸擘祠門入木数寸留¶
&KR0050;㾗明朝就視心尚慄腥風卷地雷霆奔歸船買酒¶
特自慰性命平生驚屡試固知神怒有定時波紋蹙¶
作魚鱗細如今衰病卧林埛霜覆茅簷月滿庭松声¶
<pb:KR4d0269_SBCK_003-4a>¶
驚破三更夢猶作當時風浪聽(語好意足)¶
　　　滄灘¶
百夫正讙助鳴艣舟中對靣不得語須&KR0119;人散寂無¶
譁惟聞百丈轉兩車嘔嘔啞啞車轉急舟人巳在沙¶
際立霧歛蘆村落照紅雨餘漁舎炊煙&KR0668;故郷回首¶
巳千山上峽&KR0004;經第一灘少年亦慕宦游樂投老方¶
知行路難(次第如見千愁万恨殊不費辝)¶
　　　瞿塘歌¶
四月欲盡五月來峽中水漲何雄哉浪花高飛暑路¶
雪灘石怒轉晴天雷千艘萬舸不敢過篙師柂工心¶
膽破人人隂拱待&KR0020;衰誰敢輕行犯竒禍一朝時去¶
<pb:KR4d0269_SBCK_003-4b>¶
不自由山腹空有沙痕留君不見陸子&KR0010;暮來䕫州¶
瞿塘峽水平如油(人人有此恨人人過此/險只冩不到正坐着力)¶
　　　蹋磧¶
鬼門関外逢人日蹋磧千家萬家出竹枝&KR0228;戚雲不¶
動劒氣聮翩日&KR0004;夕行人十有八九癭見慣何曽羞¶
顧影江邊沽酒沙上臥峽口月出風吹醒人生未死¶
信難知憔悴䕫州生&KR0066;絲何日畫船揺桂檝西湖却¶
賦探春詩¶
　　　風雨中望峽口諸山竒甚¶
白塩赤甲天下雄抜地突兀摩蒼穹凛然猛士撫長¶
劒空有豪氣無雍容不令氣&KR0090;乆停滀常恨天地無¶
<pb:KR4d0269_SBCK_003-5a>¶
全功今朝忽悟始嘆息妙處元在煙雨中太隂殺氣¶
橫慘淡元化変態含空&KR0293;正如竒材遇事見平日乃¶
與常人同安得朱樓高百尺㸔此疾雨吹橫風¶
　　　岳池農家¶
春深農家耕未足原頭叱叱兩黄犢泥融無塊水初¶
渾雨細有痕秧正緑緑秧分時風日美時平未有差¶
科起買花西舎喜成婚持酒東隣賀生子誰言農家¶
不入時小姑&KR0030;得城中眉一&KR0031;素手無人識空村相¶
喚㸔繰絲農家農家樂復樂不比市朝爭奪惡宦游¶
所得能幾何我巳三年廢東作¶
　　　驛路海棠巳過有感¶
<pb:KR4d0269_SBCK_003-5b>¶
淒凉古驛官道傍朱門沉沉春日長暄妍光景老海¶
棠顛風吹花滿空廊物生憔悴固其常惜哉無與持¶
一觴遊蜂戯蝶空自忙豈知美人在西廂我雖巳老¶
猶能狂竚立與爾悲容光盛時不遇誠可傷零落逢¶
之更断腸¶
　　　夜登江樓¶
平生胷中無滯留曠然獨與造物游天風駕我周㝢¶
縣夜半忽過江邊樓樓前茫茫天地闊萬頃月浸空¶
江秋雲堦無塵鵉鶴舞玉笛裂石魚龍愁肺肝澄徹¶
納灝氣毛髮&KR0228;慄臨寒流丗間回首眞一夢誰能更¶
念酬恩讎¶
<pb:KR4d0269_SBCK_003-6a>¶
　　　東山¶
今日之集何佳哉入関劇飲始此回登山正可小天¶
下跨海何用㝷蓬萊青天肯爲陸子見妍日似趣梅¶
花開有酒如醅緑可愛一醉眞欲空千罍酡酥鵝黄¶
出隴右熊肪玉白黔南來眼花耳&KR0044;不知夜但見銀¶
燭高花摧京華故人死大半歡極往徃潜生哀聊將¶
豪縱壓幽患皷吹動地聲如雷¶
<pb:KR4d0269_SBCK_003-6b>¶
¶
須溪精選陸放翁詩集卷之三　後集¶
