# -*- mode: mandoku-view; -*-
#+TITLE: 礀谷精選陸放翁詩集前集
#+DATE: 2015-09-11 14:12:36.718505
#+PROPERTY: ID KR4d0269
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0475-001精選陸放翁詩集別集-一卷.
<pb:KR4d0269_SBCK_001-1a>¶
陸放翁詩别集¶
　　五言¶
　　　頃&KR0010;從戎南鄭屢徃來興鳳間暇日追憶舊¶
　　　逰有賦¶
昔戌蠶叢北頻行鳳集南烽傳戎壘宻驛送客程貪¶
春盡花猶拆雲低雨半含種畬多菽粟藝木雜松楠¶
婦汲帷陶噐民居半草庵風煙迷棧閣雷霆起湫潭¶
城郭秦風近村虗蜀語參快心逢曠野刮目望浮嵐¶
考古興時感無詩毎自慚嘉陵最堪憶迎馬柳毿毿¶
　　　冬日感興十韻¶
雨露天昏曀陂湖地阻深蔽空鴉作陣暗路&KR0068;成林¶
<pb:KR4d0269_SBCK_001-1b>¶
有客風埃裏頻年老病侵夢魂來二竪相法欠三壬¶
舊憤開孤劍新愁感㫁砧唐衢惟痛哭荘舄正悲吟¶
瘦跨秋門馬寒生夜店衾但思全舊璧敢冀訪遺簮¶
樓上蒼茫眼燈前破碎心長謡傾濁酒慷慨厭層隂¶
　　　書直舍壁¶
道山西下路杳杳歴重廊地寂聞傳漏簾踈有㫁香¶
渠清水馬健屋老瓦松長欲出重欹枕無何覔故郷¶
　　　致仕述懐¶
彈&KR0227;紹興末觧組慶元中灔澦危途過邯鄲幻境空¶
閑傳相牛法醉喚闘雞翁衝雨歸來晚山花滿笠紅¶
&KR0330;布還初服蓬蒿卧故廬所慙猶火食更恨未巢居¶
<pb:KR4d0269_SBCK_001-2a>¶
叱叱驅黄犢行行跨白馿交親各強健不必問何如¶
　　　春晚雜興¶
池面萍&KR0004;紫墻頭杏巳青𢹂兒撑小艇留客坐孤亭¶
相法無侯骨生年直酒星正須遺萬事莫遣片時醒¶
　　　暮春二首¶
季子黄金盡安仁白髪新無情五更雨便送一年春¶
難續西樓夢空存北陌身海棠應似舊惆悵又成塵¶
緑葉枝頭宻青蕪陌上深江山妨極目天地入孤吟¶
身巳雙蓬𩯭家惟一素琴世情君莫&KR0003;頭痛欲岑岑¶
　　　小舟逰西涇渡西江而歸¶
小雨重三後餘寒百五前&KR0147;垂𤓰蔓水閑泛木蘭船¶
<pb:KR4d0269_SBCK_001-2b>¶
雪暗梨千樹烟迷柳一川西岡夕陽路不到又&KR0052;年¶
　　　初春雜興¶
水長鷗初泛山寒茗未芽深林聞社皷落日照漁家¶
渡逺呼船乆橋傾取路斜客愁慵逺眺不是怯風沙¶
　　　中春偶書¶
鄰曲祈蠶候陂塘浸種時春寒薪炭覺雨霽皷鍾知¶
驢痩衝泥怯魚驚食釣遲衰翁一味&KR0180;耕養愧吾兒¶
　　　北齋書志示兒輩¶
初夏佳風日頽然坐北齋百年從落魄萬事忌安排¶
郷俗能尊老君㤙許賜骸飢寒雖未免何足繫吾懷¶
　　　五月初作¶
<pb:KR4d0269_SBCK_001-3a>¶
鄰舍舂新麥家人拾晚蠶推移逢夏五賦與嘆朝三¶
遣日須棋局忘飢頼酒甔幽居有髙致多取未爲貪¶
　　　梅市道中¶
雨暗山陂路人喧北渡頭廟垣新畫馬村笛逺呼牛¶
買飯諳爭席迎湖競解舟平生苦吟處又送一年秋¶
　　　秋夜紀懐¶
北斗垂莾蒼明河浮太清風林一葉下露草百&KR0393;鳴¶
病入新凉减詩從半睡成還思散𨵿路烥火驛前迎¶
　　　舍北摇落景物殊佳偶作五首¶
今年冬候晚仲月始㣲霜野日明楓葉江風㫁鴈行¶
窮途多籍躪老景易悲傷自𥬇詩情&KR0180;蕭然舊錦囊¶
<pb:KR4d0269_SBCK_001-3b>¶
路擁新霜葉溪餘舊漲沙棲烏初滿樹歸鴨各知家¶
世事元堪𥬇吾生固有涯南村聞酒熟試遣小童賖¶
小聚鷗沙北横林蟹舍東船頭眠醉叟牛背立村童¶
日落雲全碧霜餘葉半紅窮鱗與倦翼終勝在池籠¶
屋角成金字溪流作縠紋斜通小橋路半掩夕陽門¶
孤艇衝煙過踈鍾隔塢聞杜門非獨病實自厭紛紛¶
草徑人稀到柴扉手自開林踈鴉小泊溪淺鷺頻來¶
詹角除𤓰蔓墻隅斸芋魁東鄰膰肉至一𥬇舉新醅¶
　　　殘臘¶
殘臘無多日吾生又一年林塘明夕照&KR0469;落淡春煙¶
山色危欄角梅花緑酒邉&KR0010;時元自好老病獨凄然¶
<pb:KR4d0269_SBCK_001-4a>¶
　　　初寒獨居戯作¶
開殻得紫栗帶葉摘黄柑獨卧維摩室誰同彌勒龕¶
宗文(杜子羙/之子)樹雞栅靈照(龐居士/之女)挈&KR0188;藍一段無生¶
話燈籠自可談¶
　　　晨起¶
晨起梳頭&KR0180;披衣立草堂霧昏全隠樹氣暖不成霜¶
灘急回魚隊天低襯鴈行新春猶一月巳覺日微長¶
　　　五皷不得眠起酌一杯復就枕¶
棲冷雞聲咽窓深燭熖明流年容易過華髪等閑生¶
濁挹連醅酒香槎帶葉橙殘骸付螻蟻汗簡更湏名¶
　　　辛酉冬至¶
<pb:KR4d0269_SBCK_001-4b>¶
今日日南至吾門方寂然家貧&KR0127;過節身老怯増年¶
(元註郷俗謂喫盡/至飯即添一&KR0010;)畢𥙊皆扶拜分盤獨早眠惟應探¶
春夢已繞鏡湖邉¶
　　　已酉元日¶
夜雨解殘雪朝陽開積隂桃符呵筆寫椒酒過花斟¶
巷柳揺風早街泥濺馬深行宫放朝賀共識慕堯心¶
　　　甲子元日¶
飲罷屠酥酒真為八十翁本憂縁直死却喜坐詩窮¶
米賤知無盗雲&KR1640;又主豐一簞那復慮嬉𥬇伴兒童¶
　　　清明¶
氣候三呉異清明乃爾寒老増丘墓感貧苦道途難¶
<pb:KR4d0269_SBCK_001-5a>¶
燕子家家入梨花樹樹殘一春回首盡懐抱若為寛¶
　　　上已¶
殘年登八十佳日遇重三簾幕低垂燕房櫳起晚𧖟¶
名花紅滿舫羙醖緑盈甔春事還如昨衰懐自不堪¶
　　　醉中作¶
宦逰三十載舉歩亦看人愛酒官長罵近花丞相嗔¶
湖山今入手風月始𨵿身少吐胷中氣從教白髪新¶
　　　雪中二首¶
春晝雪如簁清羸病起時跡深驚虎過煙絶憫僧飢¶
地凍萱牙短林深鳥哢遲西窓斜日晚呵手歛殘棋¶
忽忽悲窮處悠悠感&KR0010;華暮雲如潑墨春雪不成花¶
<pb:KR4d0269_SBCK_001-5b>¶
眼澁燈生暈詩成字半斜殘樽已傾盡試起問東家¶
　　　小雪¶
夜卧風號野晨興雪擁籬未言能壓瘴要是欲催詩¶
跨蹇雖堪喜呼舟似更竒元知剡溪路不减㶚橋時¶
　　　大雪月下至旦欲午始晴¶
薄暮雪雲低清霄意慘悽方聴打窓急巳報與堦齊¶
踈箔穿飛蝶空庭聚戯猊新晴思訪客愁絶滿城泥¶
　　　夜中歩月¶
夜半不成𥧌起㝷㣲月行風生驚葉墯露重覺荷傾¶
兀兀酒中趣悠悠身後名興䦨還掩户坐待日東生¶
　　　題齋壁¶
<pb:KR4d0269_SBCK_001-6a>¶
皥皥太平民堂堂大耋身乾坤一旅舎日月兩車輪¶
蓑貴超三品&KR0188;甘敵八珍明年眞耄矣爛醉海棠春¶
力穡輸公上藏書教子孫追逰屏裘馬宴集止鷄豚¶
寒士邀同學單門與議婚定知千載後猶以陸名村¶
　　　自述¶
古井無由浪浮雲一掃空詩書修孔業塲圃嗣𡺳風¶
懼在飢寒外憂形夢𥧌中吾年雖日逝猶兾有新功¶
舊業還耕釣殘年逼老期筋骸衰後覺力量夢中知¶
客約溪亭飲僧招竹院棊未為全省事終勝宦逰時¶
屏跡歸休後頥生𡨜寞中忍貧辭半俸學古得全功¶
西埭村醅釅東坡小彴通經行有佳趣稚子也能同¶
<pb:KR4d0269_SBCK_001-6b>¶
　　　書適¶
老翁垂七十其實似童児山菓啼呼覔郷儺喜𥬇随¶
群嬉累瓦塔獨立照盆池更挾殘書讀渾如上學時¶
　　　幽事¶
日日營幽事時時有好懐雨園殘竹粉風砌落松釵¶
伴蝶行花徑聽蛙傍水涯窮通了無謂不必更安排¶
　　　葺圃¶
種樹書頻讀齊民術屢窺曽求竹醉日更問栁眠時¶
盧橘&KR0004;非橘蒲葵不是葵因而辨名物甘作老樊遲¶
　　　幽事¶
幽事春来早晨興即啓閽掃梁迎燕子挿楥護龍孫¶
<pb:KR4d0269_SBCK_001-7a>¶
數日招賔友先期辦酒樽淋漓衣䄂濕不管漬春㾗¶
　　　北檻¶
北檻近中堂縁堦物自芳晨清花拱露地僻蘚侵廊¶
坐乆時開卷吟餘或炷香終朝無客至一枕到羲皇¶
　　　逰山¶
蕭鼔湖山路天教脱&KR0919;機蟬聲入古寺馬影渡荒陂¶
樵唱時傾耳僧談亦觧頥偏門燈火閙不敢恨歸遲¶
古寺不来乆入門空嘆嗟僧亡惟見塔樹老巳無花¶
世事雖難料吾生固有涯殷勤一梳月十里伴還家¶
　　　巢山¶
巢山避世紛身隠萬重雲半谷傳樵響中林過虎群¶
<pb:KR4d0269_SBCK_001-7b>¶
蟲&KR2450;葉成篆風蹙水生紋不&KR0191;溪橋月僊凡自此分¶
短髪巢山客人知姓字誰穿林雙不借取水一軍持¶
渇鹿群窺澗驚猿獨掛枝何曽蓄筆硯景物自成詩¶
　　　孤學¶
孤學雖遺俗猶爲一腐儒家貧占力量夜夢驗工夫¶
正欲安三逕寧忘奏六符殘年知有㡬自恠尚區區¶
　　　哭開孫¶
學歩漸扶床乗車已駕羊虚稱砌䑓史不遇玉凾方¶
杳杳天難問茫茫夜正長寂寥誰伴汝蕭寺閉空房¶
　　　病中作¶
破裘縫更暖糲食羙無餘摩詰病&KR0003;法虞卿窮著書¶
<pb:KR4d0269_SBCK_001-8a>¶
身羸支枕乆足蹇下堂踈今日晴窓好幽懐得細攄¶
　　　卧病雜題¶
終日常辭客&KR0052;年半在床愛窮留作伴諳病與相忘¶
竈婢工烹粥園丁習寫方今朝有竒事乆雨得窓光¶
人間跛男子物外病維摩(元註病中遂/牽病右足)但可妨趍拜¶
何因廢嘯歌菜&KR0325;酼醤薄村巷&KR0068;茨多舉手謝鄰父¶
非君誰肯過¶
　　　病中示兒軰¶
去去生方逺㝠㝠死即休狂思攘&KR0017;手危至服丹頭¶
有劍知誰與無香可得留惟應勤孝謹事事鑑恬侯¶
　七言¶
<pb:KR4d0269_SBCK_001-8b>¶
　　　守嚴述懐¶
桐君故隠兩經秋小院孤燈夜夜愁名酒過於求趙¶
璧異書渾似借荆州溪山勝處身難到風月佳時事¶
不休安得連雲車載釀金鞭重作浣花逰¶
　　　入城至郡圃及諸家園亭逰人甚盛¶
老子何曽慣市塵今朝也復入城闉太平有象人人¶
醉造物無&KR0059;處處春九陌鶯花娯望眼一竿風月属¶
閑身不縁興盡回橈早要就湖波照角巾¶
　　　乍晴出逰¶
八十山翁病不支出門也賦喜晴詩小樓酒斾䦨街¶
處&KR0055;巷人家晒練時本借㣲風欹㡌影却乗新暖弄¶
<pb:KR4d0269_SBCK_001-9a>¶
鞭絲歸來幸有流香在剰伴兒童一𥬇嬉(流香所/賜酒名)¶
　　　武林¶
皇輿乆駐武林宫汴洛當時未易同廣陌有風塵不¶
起長河無凍水常通樓䑓飛舞祥煙外皷吹喧呼明¶
月中六十年間㡬來徃都人誰解記衰翁¶
　　　西村暮歸¶
天氣清和修禊後土風淳古結䋲前村村陂足分秧¶
水户户門通入郭船亭帳盗消常息鼓㘯塲酒賤不¶
論錢行人爭看山翁醉頭枕槐根卧道邉¶
　　　入都¶
葵莧登盤酒可賖豈知扶病又離家朝行打岸濤頭¶
<pb:KR4d0269_SBCK_001-9b>¶
惡夜宿垂天斗柄斜不恨山林淹&KR0010;月但悲道路困¶
風沙鄰翁好為看耕隴行矣東歸一𥬇譁¶
　　　上章納禄恩𢌿外祠遂以五月東歸¶
身似霜松老不枯乞骸猶得侍清都百錢濁酒渾家¶
醉六月飛蝱徹曉無羙睡不愁閑客攪出㳺自有小¶
兒扶買山尚恐巢由𥬇敢向君王覔鏡湖¶
黄&KR0083;淋漓字似鴉即今真箇是還家園廬漸近湖山¶
好鄰曲來迎鼓笛譁𥸅實傍籬收豆莢盤&KR0188;臨水採¶
芹芽皇家養老非忘汝不必青門學種𤓰¶
群玉峯頭孤夢㫁五雲溪上野舟回傍人鷗鳥自然¶
熟到處藕花無數開麥飯不饜猶面槁柴門閑閉自¶
<pb:KR4d0269_SBCK_001-10a>¶
心&KR0069;雨來正作盆池地不怕&KR0115;冥半月梅¶
身是風前一㫁蓬&KR0052;年&KR0060;食竟何功𠋣天青嶂迎船¶
出撲馬紅塵轉眼空網户餉魚勝丙穴旗亭送酒等¶
鄲筒死前幸作扶犂叟免使淮南𥬇發紅¶
此身唯有一躬耕乞得餘年樂太平東&KR0026;並㳺驚昨¶
夢西湖重到付來生一堤草露明晨照半浦荷香颭¶
晚睛歴歴歸途皆勝事江亭先聽櫂歌聲¶
　　　七十¶
七十殘年百念枯桑榆元不&KR0024;東隅但存隠具金鴉¶
觜那夢朝衣玉鹿盧身世蠶眠將作繭形容牛老巳¶
垂胡客來莫問先生處不釣娥江即鏡湖¶
<pb:KR4d0269_SBCK_001-10b>¶
　　　枕上作¶
龍鐘七十豈前期矮㡌枯笻與老宜愁得酒巵如敵¶
國病須書卷作良醫登山筋力雖&KR0057;健閉户工夫頗¶
自竒今日快晴春睡足卧聽&KR0585;鵲已多時¶
　　　八十三吟¶
石㠶山下白頭人八十三回見早春自愛安閑忘寂¶
寞天將強健報清貧枯桐已㸑寧求識敝帚當&KR0162;却¶
自珍桑苧家風君勿𥬇他年猶得作茶神¶
　　　戯遣老懐¶
平生碌碌本無竒况是年垂九十時阿囝畧如郎罷¶
意稚孫能伴太翁嬉花前&KR0016;竹強名馬階下埋盆便¶
<pb:KR4d0269_SBCK_001-11a>¶
作池一𥬇不妨閑過日歎衰憂死却成癡¶
　　　春近¶
短&KR0260;枯笻老病身龍鐘也復喜新春巳知不解多年¶
住且作都無一事人&KR0585;角鳥聲呼醉夢室中花氣襲¶
衣巾朝來更有欣然處一筯山&KR0188;勝八珎¶
　　　睡起至園中¶
春風忽已到天涯老子猶能領物華淺碧細傾家醸¶
酒小紅&KR0004;試手㘽花野人易與輸肝肺俗話誰&KR0014;掛¶
齒牙更欲世間同省事勾回蟻戰放蜂衙¶
　　　立春日¶
江花江水毎年同春日春盤放手空天地無&KR0059;生萬¶
<pb:KR4d0269_SBCK_001-11b>¶
物山林有處着衰翁牛趍死地身無罪梅發京華信¶
不通數片飛飛猶臘雪村鄰相喚賀年豐¶
　　　東籬¶
東籬深僻&KR0568;衣裳書卷縦横雜藥囊無吏徴租終日¶
睡得錢沽酒一春狂新營茅舍軒窓静旋煑山&KR0188;七¶
筯香戯集句成圖素壁本來無事却成忙¶
　　　春夏之交風日清羙欣然有感¶
<pb:KR4d0269_SBCK_001-12a>¶
天遣殘年脫&KR0919;鞿功名不恨與心違緑陂細雨移秧¶
罷朱舫斜陽擘&KR0083;歸花市丹青賣團扇象牙刀尺製¶
單衣白頭曳杖人争看共歎浮生七十稀¶
　　　病足累日不出菴門折花自娯¶
頻報園花照眼明蹣&KR1552;正廢下堂行擁衾又聽五更¶
雨屈指元無三日晴不奈病何抛酒醆粗知春在頼¶
鶯聲一枝自浸銅瓶水喜與年光未隔生¶
　　　春日小園雜賦¶
乆矣雲霄鍜羽翰小園&KR0147;得賦春寒風生鴨緑文如¶
織露染猩紅色未乾不向山丘歎零落且從兒女話¶
團欒人言麥信春來好湯餅今年慮已寛¶
<pb:KR4d0269_SBCK_001-12b>¶
　　　晚春感事¶
少年&KR0016;馬入咸陽鶻似身&KR0127;蝶似狂蹴踘塲邉萬人¶
看鞦韆旗下一春忙風光流轉渾如昨志氣低摧只¶
自傷日永東齋淡無事閉門掃地獨焚香¶
　　　甲子立春前二日¶
頭風初愈喜身&KR0127;書卷時開覺眼明養熟犬雞隨坐¶
起性靈鳥鵲報隂晴韭菘飣餖春盤好芝术簁和臘¶
藥成自𥬇衰殘殺風景燈前不擬入重城¶
　　　幽居初夏雨霽¶
楸花練花照眼明幽人浴罷葛衣&KR0127;燕低去地不盈¶
尺鵲喜傍&KR0585;時數聲對奕軒窓消永晝晒絲院落喜¶
<pb:KR4d0269_SBCK_001-13a>¶
新晴忽驚重五無多日綵縷纒筒吊屈平¶
　　　初夏幽居¶
虚堂一幅接䍦巾竹樹森踈夏令新缾竭重招麯道¶
士床空新聘竹夫人寒龜不食猶能夀弊帚何施亦¶
自珍枕簟北窓寧有厭小山終日尚嶙峋¶
　　　麥熟市米價减鄰里病者亦皆愈欣然有賦¶
㐫年已度麥方秋學道從來幸寡求荷鍤自隨身若¶
&KR0009;漉籬可賣飯何憂鄰翁瀕死復相見村市小凉時¶
獨逰不怕歸時又侵夜新添畧彴跨清溝¶
　　　幽居初夏¶
藤冠草屨病支離門外紛紛百不知解籜有聲驚倦¶
<pb:KR4d0269_SBCK_001-13b>¶
枕飛花無力㸃清池閑思舊事唯求醉老感流年只¶
自悲緑樹隂中紅練起一團零亂濕臙脂¶
　　　五月初夏病體&KR0127;偶書¶
世事紛紛了不知又逢燕乳麥秋時&KR0052;年謝客常因¶
醉三日無詩自恠衰乗雨細移西崦藥留燈重覆北¶
牎碁但將生死俱拈起造物從來是小兒¶
　　　夏日二首¶
呉中五月暑猶㣲竟日南堂坐掩扉緑樹露香鶯獨¶
語𦘕廊風惡燕雙歸三千界内人人錯七十年來念¶
念非&KR0300;老萬縁俱掃盡從今僧亦不須依¶
梅雨初收景氣新太平阡陌樂閑身陂塘漫漫行秧¶
<pb:KR4d0269_SBCK_001-14a>¶
馬門巷隂隂掛艾人白葛烏紗稱時節黄雞緑酒聚¶
比鄰掀髯一𥬇吾真足不為無錐更歎貧¶
　　　秋雨&KR0004;晴有感¶
炎曦赫赫尚餘威冷雨蕭蕭故解圍號野百蟲如自¶
訴辭柯萬葉竟安歸芼&KR0325;菰菜珍無價上釣魴魚健¶
欲飛散吏何功霑一飽髙眠仍聽搗秋衣¶
　　　村居秋日¶
桔橰引水遶荒畦病卧蝸廬不厭低小聚數家秋靄¶
裏平坡千頃夕陽西亭臯草木猶葱蒨天上風雲巳¶
慘悽逋&KR0018;如山炊米盡終年枉是把鋤犂¶
　　　秋晚書懐¶
<pb:KR4d0269_SBCK_001-14b>¶
頽然兀兀復騰騰萬事惟除死未曽無柰喜&KR0172;閑弄¶
水不勝頑健逺㝷僧喚船野岸横斜渡問路雲山曲¶
折登却𥬇吾兒多事在夜分未滅讀書燈¶
　　　舎北行飯書觸目¶
落鴈昏鴉集逺洲青林紅樹擁平疇忽行舎北三义¶
路閑看橋西一片秋少婦破煙撑去艇丫童横笛喚¶
歸牛形容野景無餘思自恠癡頑不解愁¶
　　　冬晴日得閑逰偶作¶
不用清歌素與蠻閑愁巳自解連環閏年春近梅差¶
早澤國風和雪尚慳詩思長橋蹇馿上棋聲流水古¶
松間牋天有事君知否止乞柴荆到死閑¶
<pb:KR4d0269_SBCK_001-15a>¶
　　　冬晴閑歩東村由故塘還舍¶
紅藤拄杖獨相羊路遶東村小嶺傍水落枯萍黏蟹¶
椵(郷人植竹以&KR0145;/&KR0521;謂之&KR0521;椵)雲開寒日上魚梁洛陽二頃言良¶
是光範三書計本狂歴盡危機識天道要令閑健返¶
耕桑¶
　　　十二月八日歩至西村¶
臘月風和意已春時因散䇿過吾鄰草煙漠漠柴門¶
裏牛跡重重野水濵多病所須惟藥物差科未動是¶
閒人今朝佛粥更相餽更覺江村節物新¶
　　　夜雨¶
蕭蕭殘髪雪侵冠冉冉清愁用底寛把卷昏眸常欲¶
<pb:KR4d0269_SBCK_001-15b>¶
閉投床睡興却先䦨惟須酒沃相如渇未分人哀范¶
叔寒雨霽定知梅已動佩壷明日試㝷看¶
　　　新年書感¶
早&KR0010;西逰賦子虚暮年&KR0018;耒返郷閭殘軀未死敢忘¶
國病眼欲盲猶愛書朋舊何勞記車笠子孫幸不廢¶
菑畬新年冷落如常日白髪蕭蕭悶自梳¶
　　　人日雪¶
病卧江村不厭深貂裘無奈暁寒侵非賢那畏蛇年¶
至多難却愁人日隂嫋嫋孤雲生翠壁霏霏急雪灑¶
青林一盂飯罷無餘事坐看生臺下凍禽¶
　　　秋雨¶
<pb:KR4d0269_SBCK_001-16a>¶
剡曲髙秋一草亭雨來迨我醉初醒豪吞平野宜閑¶
望亟打虚窓入静聽沙上濕雲號㫁鴈籬根衰草綴¶
孤螢老人&KR0568;復親燈火卧看爐香掩素屏¶
　　　秋雨北榭作¶
秋風吹雨到江濆小閣踈簾晚色分津吏報増三尺¶
水山僧歸入萬重雲飄零露井無桐葉㫁續煙汀有¶
鴈群了却文書早㝷睡&KR0585;聲偏愛枕間聞¶
　　　春雨¶
𠋣欄正爾愛斜陽細雨霏霏度野塘本為柳枝留淺¶
色却教梅蕋洗幽香小沾蝶粉初何惜暫濕鶯身亦¶
未妨造化無心能徧物慿誰閑與問東皇¶
<pb:KR4d0269_SBCK_001-16b>¶
　　　雨¶
家近蓬莱白玉京草堂登望不勝清&KR0004;驚野色昏昏¶
至巳見波紋細細生殘醉頓消迎亂㸃㣲吟漸覺入¶
寒聲只愁今夕虚&KR0585;滴又對青燈夢不成¶
　　　小雨初霽¶
歸来偶似老淵明消渇誰憐病長郷小雨染成芳草¶
色好風吹㫁𦘕簷聲剪燈院落晨猶冷賣酒樓䑓晚¶
放晴莫道此翁逰興&KR0568;蘭亭蕭寺已𨵿情¶
　　　小飲梅花下作¶
脫巾莫嘆髪成絲六十年間萬首詩(予自十七八學詩/今六十年得萬篇)¶
排日醉過梅落後通霄吟到雪殘時偶容後死寧非¶
<pb:KR4d0269_SBCK_001-17a>¶
幸自乞歸耕巳恨遲青史滿前閑即讀㡬人為我作¶
&KR0433;龜¶
　　　六日雲重有雪意獨酌¶
遍逰藪澤一漁舠歴盡風霜只緼&KR0129;天為念貧偏與¶
健人因見&KR0180;悞稱髙地連海澨濤聲近雲冒山椒雪¶
意豪偶得芳樽須痛飲凉州那得直蒲萄¶
　　　小圃獨酌¶
少年裘馬競豪華豈料今為老圃家數㸃霏㣲社公¶
雨兩叢閑淡女郎花詩成枕上常難記酒滿街頭却¶
易賖自𥬇邇来能用短只將獨醉作生涯¶
　　　對酒¶
<pb:KR4d0269_SBCK_001-17b>¶
老子不堪塵世勞且當痛飲讀離騷此身幸已免虎¶
口有手但能持&KR0521;螯牛角掛書何足問虎頭食肉亦¶
非豪天寒欲與人同醉安得長江化濁醪¶
　　　醉中自贈¶
富貴猶宜早退休一生齟齬更何求賦形未至欠壬¶
甲語命寧須憎斗牛栗里牧身貧亦樂平陵埋骨死¶
無憂狂歌醉舞真當勉剰折梅花揷滿頭¶
　　　梅花¶
家是江南友是蘭水邉月底怯新寒畫圖省識驚春¶
早玉笛孤吹怨夜殘泠淡合教閑處着清癯難遣俗¶
人看相逢剰作樽前恨索𥬇情懐老漸䦨¶
<pb:KR4d0269_SBCK_001-18a>¶
　　　十一月八夜燈下對梅獨酌累日勞甚頗自慰也¶
奔走人間無已時夜窓喜對出塵姿移燈看影憐渠¶
痩掩戸留香𥬇我癡冷豔照杯欺麴蘖孤標逼硯結¶
冰澌本來難入繁華社莫向春風怨不知¶
　　　荀秀才送臘梅十枝竒甚為賦此詩¶
與梅同譜又同時我為評香似更竒痛飲便𢬵千日¶
<pb:KR4d0269_SBCK_001-18b>¶
醉清狂頓减十年衰色疑初割蜂脾&KR0097;影欲平欺鶴¶
𦞃枝揷向寳壼猶未稱合將金屋貯幽姿¶
　　　樊江觀梅¶
莫𥬇山翁老㩀鞍探梅今夕到江干半灘流水浸殘¶
月一夜清霜催曉寒𠋣醉更教重秉燭怕愁元自怯¶
憑欄誰知携客芳華日曽費&KR0414;頭錦百端¶
　　　梅花四首¶
老厭紛紛漸鮮歡愛花&KR0147;復客江干月中欲與人争¶
瘦雪後休憑&KR0327;訴寒野艇幽㝷驚&KR0010;晚紗巾&KR0333;挿醉¶
更䦨猶憐心事凄凉甚結子青青亦帶酸¶
月地雲堦暗㫁膓知心誰解賞孤芳相逢只恠影亦¶
<pb:KR4d0269_SBCK_001-19a>¶
好歸去始知身染香渡口耐寒窺浄緑橋邉凝怨立¶
昏黄與卿俱是江南客剰欲樽前&KR0003;故郷¶
玄㝠行令肅氷霜墻角踈梅特地芳屑玉定煩&KR0113;月¶
戸堆金難買破天荒了知一氣環無盡坐嘯千林凍¶
欲僵力量世間難得似挽回&KR0010;律放春陽¶
折得名花伴此翁詩情恰在醉䰟中髙標不合塵凡¶
有&KR0057;物真窮造化功霧雨更知仙骨别鈆丹那悟色¶
塵空前身姑射疑君是問道端須順下風¶
　　　漣漪亭賞梅¶
判爲梅花倒玉巵故山幽夢憶踈籬寫真妙絶横窓¶
影徹骨清寒蘸水枝苦節雪中逢漢使髙標澤畔見¶
<pb:KR4d0269_SBCK_001-19b>¶
湘纍詩成怯為花拈出萬斛塵&KR0109;我自知¶
　　　射的山觀梅¶
射的山前雨墊巾籬邉&KR0004;見一枝新照溪盡洗驕春¶
意𠋣竹真成絶代人餐玉元知非火食化衣應𥬇走¶
京塵即今𦘕史無名手試把清詩當寫真¶
凌厲氷霜節愈堅人間乃有此癯仙坐收國士無雙¶
價獨出東皇太一前此去幽㝷應盡日向来别恨動¶
&KR0052;年花中竟是誰流軰欲許芳蘭恐未然¶
　　　園中賞梅¶
閱盡千葩萬卉春此花風味獨清真江邉曉雪愁欲¶
語馬上夕陽香趂人慰眼紅苞初報信回頭青子又¶
<pb:KR4d0269_SBCK_001-20a>¶
生仁覊逰偏覺年華速徙𠋣䦨干一愴神¶
行遍茫茫禹畫州㝷梅到處得閑逰春前春後百回¶
醉江北江南千里愁未愛繁枝壓紗㡌最怜亂㸃糝¶
貂裘一寒可賀君知否又得幽香數日留¶
　　　梅¶
若耶溪頭春意慳梅花獨秀愁空山逢時决非桃李¶
軰得道自保氷雪顔仙去要令天下惜折來聊伴放¶
翁閑人中啇略誰堪比千載夷齊伯仲間¶
　　　雪¶
瘴癘家家一洗無更欣餘潤沃焦枯花壷夜凍先除¶
水衣焙朝寒乆覆爐松頂積髙時自墮竹枝壓重欲¶
<pb:KR4d0269_SBCK_001-20b>¶
相扶雲開正值春風早却看晴光滿九衢¶
　　　作雪寒甚有賦¶
雲&KR0578;風號得我驚硯池轉盻巳氷生窻間頓失踈梅¶
影枕上空聞㫁鴈聲公子皂貂方痛飲農家黄犢正¶
深耕老人别有超然處一首新詩信筆成¶
　　　雪¶
但苦祁寒恼病翁豈知上瑞報年豐一庭不掃待新¶
月萬壑盡平號㫁鴻繭&KR0083;欲書先硯凍羽觴&KR0379;舉巳¶
樽空若耶溪上梅千樹欠我今年繫短蓬¶
平郊漫漫覺天低况復寒雲結慘悽老子方驚飛蛺¶
蝶群兒已&KR0003;聚狻猊中宵猿墮頻摧木徹旦雞瘖重¶
<pb:KR4d0269_SBCK_001-21a>¶
壓棲只待新晴梅塢去青鞵未怯&KR0191;春泥¶
　　　大雪¶
大雪江南見未曽今年方始是嚴凝巧穿簾罅如相¶
覔重壓林梢欲不勝氊幄擲盧忘夜睡金覊立馬怯¶
晨興此生自𥬇功名晚空想黄河徹底氷¶
　　　雪中作¶
竹折松僵鳥雀愁閉門我亦擁貂裘巳忘作賦逰梁¶
𫟍但憶衘枚入蔡州屬國飡氊真強項翰林煮茗自¶
風流明朝日暖君須記更看青鴛玉半溝¶
𩯭毛無奈&KR0010;華催一𥬇登臨亦樂哉平地忽成三尺¶
雪遶湖何啻萬株梅雲山疊疊朝憑閣簾幙沉沉夜¶
<pb:KR4d0269_SBCK_001-21b>¶
舉杯節物鼎来方自此酥花綵勝待春回¶
　　　登東山¶
老慣人間&KR0010;月催強扶衰病上崔嵬生為柱國細事¶
耳死畫雲臺何有哉熟計提軍出青海未如喚客倒¶
金罍明朝日出春風動更看青天萬里開¶
　　　題庵壁¶
衰髪蕭踈雪滿巾君恩乞與自由身身并猿鶴為三¶
口家托煙波作四鄰十日風號未成雪一年梅發又¶
催春漁舟底用勤相覔本避浮名不避人¶
　　　山行過僧庵不入¶
垣屋參差竹塢深舊題名處&KR0180;重㝷茶爐煙起知髙¶
<pb:KR4d0269_SBCK_001-22a>¶
興棊子聲踈識苦心淡日暉暉孤市散殘雲漠漠半¶
川隂長吟未㫁清愁起已見横林宿暮禽¶
　　　閒中書事¶
病過新年逐日𣷹清愁殘醉兩厭厭惜花萎去常遮¶
日待燕歸來始下簾堂上清風生玉麈澗中寒溜滴¶
銅蟾一生留滯君休嘆意望天公本自廉¶
一畞山園半畝池流年忽逮掛冠期賣花醉叟剥紅¶
桂種藥髙僧&KR0009;玉芝午枕為兒哦舊句晚窓留客筭¶
殘棊登庸䇿免多新報老子癡頑總不知¶
　　　窮居¶
半世倀倀信所之窮居仍抱暮年悲燒金術誤囊衣¶
<pb:KR4d0269_SBCK_001-22b>¶
薄種&KR0112;年凶酒味醨大厦萬間空有志後車千乗更¶
無期掩書常笑城南杜麻&KR0752;還朝受拾遺¶
　　　西窻¶
西牕偏受夕陽明好事能來慰此情看畫客無寒具¶
手論書僧有折釵評薑宜山茗留閑啜豉下湖蓴喜¶
共烹酒䏑朱門非我事諸君小住聽松聲¶
　　　耕罷偶書¶
新漑東臯畝一鍾烏犍粗足事春農灞橋風雪吟雖¶
苦杜曲桑麻興本濃老大㫁非金谷友生存惟兾酒¶
泉封莫嘲野餉蕭條甚箭茁蓴絲亦且供¶
　　　小築¶
<pb:KR4d0269_SBCK_001-23a>¶
小築湖邉避俗&KR0349;㡬年於此寓簞瓢雖無隠士子午¶
谷寧愧詩人丁卯橋羅雀門庭無俗駕縁雲磴路有¶
歸樵詩情酒興常相屬堪𥬇傍人&KR0003;寂寥¶
　　　過鄰家戯作¶
乆脫朝冠岸幅巾時時乗興過比鄰缾無儲粟吾猶¶
樂歩有新船子豈貧醅甕香浮花露熟藥欄土潤玉¶
芝新相從覔𥬇真當勉又過浮生一&KR0010;春¶
　　　簡鄰里¶
今年意味報君知屬疾雖頻未苦衰獨坐冷齋如自¶
訟小鐫殘俸𩔖分司閑撑野艇漁簑濕亂挿山花醉¶
㡌欹有興行歌便終日逢人那識我為誰¶
<pb:KR4d0269_SBCK_001-23b>¶
　　　戯詠閑適¶
渉世心知百不能閉門&KR0180;出病相仍簞瓢味羙如烹¶
鼎鄰曲人淳佀結繩半顆鴉殘墻外杏一枝鵲褭澗¶
邉藤蕭然掃盡彈冠興敢爲詩情望武陵¶
　　　閑中頗自適戯書示客¶
髪猶半黒臉常紅老健應無似放翁烹野八珍邀父¶
老燒窮四和伴兒童剪紗新製簮花㡌乞竹寛編養¶
鶴籠巢許䕫龍竟誰是請君下語勿匆匆¶
　　　幽居述事四首¶
曽會蘭亭醉堕簮後身依舊住山隂琴傳數世&KR0238;文¶
斷鶴養多年丹頂深滌硯灘頭無漬墨吹簫月下有¶
<pb:KR4d0269_SBCK_001-24a>¶
遺音小詩戯&KR0274;幽居事後有髙人識此心¶
頽然掩戸不妨竒又賦幽居第二詩大藥鼎成令虎¶
守精思床穏用龜支壷中自喜乾坤别局上元知日¶
月遲更就群童閑闘草人間何處不兒嬉¶
落葉平溝日滿廊幽居又賦第三章喜無俗事干靈¶
府恨不終年住醉郷上樹榜船雖老健䟽泉移竹亦¶
窮忙山僧欲去還留話更盡西齋一炷香¶
舴艋東歸喜遂&KR0004;頓拈枯筆賦幽居細燒栢子供清¶
坐明㸃松肪讀道書蒼𤓰嫩芽開露茗紅根小把瀹¶
煙&KR0188;年來自許機心盡頗恠飛鷗自作踈¶
　　　杜叔髙秀才雨雪中相過留一𪧐而别口誦¶
<pb:KR4d0269_SBCK_001-24b>¶
　　　此詩以送之¶
乆客方知行路難𨵿山無際水漫漫風吹欲倒孤城¶
逺雪落如簁野寺寒暮挈衣囊投土室晨沽村酒掛¶
驢鞍文章一字無人識胷次徒勞萬卷蟠¶
　　　送陳懐叔赴上臯酒官却還都下¶
竒才&KR0004;試發硎刀疋馬秋風到上臯地近雖同三輔¶
重時平無復五陵豪極知稳歩煙霄路却要㣲知郡¶
縣勞歸去平津首開燕吐茵應復忤西曹¶
　　　送任夷仲太監¶
徃者江淮未撤兵丹陽邂逅識𦒿英叩門偶綴諸公¶
後倒屣曽蒙一𥬇迎敢意癡頑成後死相從髣髴若¶
<pb:KR4d0269_SBCK_001-25a>¶
平生小詩話别&KR0004;何有一段清愁伴艣聲¶
　　　書憤¶
白髪蕭蕭卧澤中秪憑天地鍳孤忠阨窮蘇武餐氈¶
乆憂憤張巡嚼齒空細雨春蕪上林𫟍頽垣夜月洛¶
陽宫壮心未與年俱老死去猶能作&KR0017;雄¶
鏡裏流年兩𩯭殘寸心自許尚如丹衰遲罷試戎衣¶
窄悲憤猶争寳劍寒逺戌十年臨滴愽壮圖萬里戰¶
臯蘭𨵿河自古無窮事誰料如今䄂手看¶
　　　贈童道人蓋與予同甲子¶
吾儕之生乙已年逹者寥寥同比肩退士一生藜藿¶
食散人萬里江湖天忍貧不變我自許挾術自營君¶
<pb:KR4d0269_SBCK_001-25b>¶
豈然一事尚須煩布策㡬時能具釣魚船¶
　　　贈徐相師¶
許&KR0018;遺書果是非子憑何處&KR0003;精㣲使君豈必如椰¶
大丞相元來要瓠肥䄂闊日常籠短刺肩寒春未換¶
單衣半頭布袋挑詩卷也道㳺京賣術歸¶
　　　贈傳神水鑑¶
寫照今誰下筆親喜君分得卧雲身口中無齒難蔵¶
老頰上加毛自有神誤遣汗青成國史未妨着句號¶
山人他時更欲求竒迹畫我溪頭把釣緍¶
　　　後寓嘆¶
貂蟬未必出兠鍪要是蒼鷹已下韝彭澤竟歸端為¶
<pb:KR4d0269_SBCK_001-26a>¶
酒&KR0127;車已老豈須侯千年精衛心平海三日於莵氣¶
食牛㑹與髙人期物外摩挲銅狄㶚陵秋¶
　　　&KR0004;歸雜詠¶
雪滿漁簔雨墊巾超然無處不清真胸中那可有一¶
事天下故應無兩人&KR0016;馬毎行秋棧路喚船還渡暮¶
江津酒樓僧壁留詩遍八十年来自在身¶
齒豁頭童儘耐嘲即今爛飯用匙抄朱門謾設千杯¶
酒青壁寧無一把茅偶爾作官羞問馬頽然對客但¶
稱猫此時定向山中死不用磨錢擲卦爻¶
　　　龜堂獨坐遣悶¶
放逐還山八見春枯顱槁頂雪霜新大床不解除豪¶
<pb:KR4d0269_SBCK_001-26b>¶
氣凡眼安能識貴人食有淖糜猶足飽衣存短&KR0260;未¶
全貧北牕坐卧君無𥬇拈起烏藤捷有神¶
　　　遣興¶
莫𥬇龜堂磊磈胷此中元可貯虚空尚饒靈運先成¶
佛那計辛毗不作公采藥偶逢丹井客買蓑因過玉¶
霄翁不湏更問歸何許散髪飄然萬里風¶
　　　書興¶
占得溪山卜数椽飽經世故氣猶全入門明月真堪¶
友滿榻清風不用錢便死也勝千百軰少留更望二¶
三年湖橋酒羙能来醉一棹何妨作水仙¶
　　　書齋壁¶
<pb:KR4d0269_SBCK_001-27a>¶
平生憂患苦縈纒菱刺磨成芡實圓天下不知誰竟¶
是古来唯有醉差賢過堂未悟鍾將釁睨柱誰知壁¶
偶全自𥬇爲農行沒世尚如驚鴈落空絃¶
　　　遣興¶
侯印從来非所圖赤丁子亦不容呼着低怯對新棊¶
敵量减愁添舊酒徒生世豈能常役役酣歌且復和¶
嗚嗚扁舟到處皆吾境莫問桐江與鏡湖¶
家住城南剡曲傍門前山色蘸湖光三朝執㦸悲年¶
壮二頃扶犁樂&KR0010;穰名姓巳隨身共𨼆文辭終與道¶
相忘子孫勉守東臯業小甑呉粳底様香¶
　　　雜興¶
<pb:KR4d0269_SBCK_001-27b>¶
散髪林間萬事&KR0127;夢魂安穏氣和平只知秋菊有佳¶
色那問荒雞非惡聲逹士招呼同嘯傲福人分付與¶
功名一篇&KR0003;盡逍遥理始信蒙荘是逹生¶
　　　嚴州贈姜梅山¶
故人玉骨已生苔(謂南/澗公)晚與君逰亦樂哉湖寺繫舟¶
無夢去京塵馳&KR0016;有詩來醉中不敢教兒誦㸔處常¶
須盥手開彈壓風光須健筆相期力斡萬鈞回¶
　　　&KR0009;姜梅山雷字詩¶
章䑓官柳映宫槐寳馬蹄&KR0127;不動埃只恠好詩無與¶
敵誰知古學有從来江山常逐客帆逺&KR0010;月不禁衙¶
鼓催剰約東鄰投淨社髙情千載友宗雷¶
<pb:KR4d0269_SBCK_001-28a>¶
　　　病愈¶
倦榻呻吟毎自哀占&KR0433;来吉出餘災自能洗硯拂書¶
几時亦折花㝷酒盃乆𩔖寒蛟潜岫穴怱如老馬噴¶
風埃霜晴爛熳東牕日一𥬇山坡訪早梅¶
　　　小疾兩日而愈¶
病骨羸然山澤臞故應行路𥬇形模記書身大似椰¶
子忍事癭生如瓠壷羙酒得錢猶可致髙人折簡孰¶
能呼不如浄掃茅齋地臨看㣲香起瓦爐¶
　　　陳阜卿先生為兩浙轉運司考試官時秦丞¶
　　　相之孫以右文殿&KR0113;撰來就試直欲首選阜¶
　　　卿得予文卷擢置第一秦氏大怒予明年既¶
<pb:KR4d0269_SBCK_001-28b>¶
　　　顯黜先生亦㡬䧟危機偶秦公薨遂巳予晚¶
　　　&KR0010;料理故書得先生手帖追感平昔作長句¶
　　　以識其事不知衰涕之集也¶
冀北當年浩莫分斯人一顧毎空群國家科第與風¶
漢天下英雄唯使君後進何人知大老横流無地&KR0009;¶
斯文自憐衰鈍&KR0499;真賞猶&KR0060;虚名海内聞¶
　　　雪夜感舊¶
江月亭前撶燭香龍門閣上䭾聲長亂山古驛&KR0052;三¶
折小市孤城宿兩當晚&KR0010;猶思事鞍馬當時那信老¶
耕桑緑沉金鏁俱塵委雪洒寒燈淚數行¶
　　　憶昔¶
<pb:KR4d0269_SBCK_001-29a>¶
憶昔從戎出渭濵壷&KR0308;馬首泣遺民夜棲髙冡占星¶
象晝上巢車望虜塵共道功名方迫逐豈知老病只¶
逡廵燈前撫卷空流涕何限人間失意人¶
　　　夢蜀¶
夢飲成都好事家新粧執樂鴈行斜赭肩郫縣千筒¶
酒照眼彭州百䭾花醉㡌傾欹歌未闋罸觥㶑灔𥬇¶
方譁霜鍾喚覺晨窓白自恠無端一念差¶
　　　湖上遇道翁乃峽中舊𫠦識也¶
大罵長歌儘放顛時時一語却超然掃空百局無棊¶
敵倒盡千鍾是酒仙巴峽相逢如昨日山隂重見亦¶
前縁細思合辱先生友五十年來不&KR0018;天¶
<pb:KR4d0269_SBCK_001-29b>¶
　　　贈道流¶
煙雲&KR0055;䖏作生涯回首人間&KR0010;月賖留得朱顔憑緑¶
酒掃空白髪頼丹砂七絃指下冷冷乆雙䄂風中獵¶
獵斜他日相㝷不知䖏㑹從漁父問桃花¶
陸放翁詩别集卷終¶
<pb:KR4d0269_SBCK_001-30a>¶
#+PROPERTY: JUAN 1
#+PROPERTY: FILE SB04n0476-001精選陸放翁詩集前集-卷第一.
<pb:KR4d0269_SBCK_001-1a>¶
澗谷精選陸放翁詩集卷之一　前集¶
　　　　　　　放翁陸　游　務&KR0026;　撰¶
　　　　　　　澗谷　羅椅　子逺　選¶
　　古詩¶
　　　蜀酒&KR0084;¶
漢州鵝黃鸞鳯雛不鷙不&KR0366;德有餘眉州玻瓈天馬¶
駒出門已無萬里塗病夫少年夢清都曽賜虚皇碧¶
琳&KR0254;文德殿門辰奏書歸&KR0560;黃封羅百壷十年流落¶
狂不除遍走人間㝷酒壚青絲玉瓶到處酤鵝黃玻¶
瓈一滴無安得豪士致連車倒瓶不用盃與盂琵琶¶
如雷聒坐隅不愁渇死老相如¶
<pb:KR4d0269_SBCK_001-1b>¶
　　　與青城道人飲酒作¶
君不見太傅晚歳具海舟歸欲極意東山遊翰林偶¶
脫夜郎謫大醉賦詩黃鶴楼兩賢窮逹何足道同是¶
逸氣横清秋我無一事行萬里青山白雲聊散愁有¶
酒不換西凉州無酒不典鷫鸘裘不作王猛傲睨坐¶
捫蝨不作寗戚悲&KR0084;起飯牛五雲覆鼎金丹熟笙鶴¶
飄然戯十洲¶
　　　夏夜大醉醒後有感¶
少時酒隱東海濵結交盡是英豪人龍泉三尺動牛¶
斗隂符一編役&KR0017;神客遊山南夜望氣頗謂王師當¶
入秦欲傾天上河漢水凈洗𨵿中胡虜塵那知一旦¶
<pb:KR4d0269_SBCK_001-2a>¶
事大&KR0861;&KR0016;驢劒閣霜毛新却將覆氊草檄手小詩㸃¶
綴西州春素心雖願老&KR1104;壑大義未敢忘君臣雞鳴¶
酒觧不成寐起坐肝膽空輪囷¶
　　　雨中登安福寺塔¶
平生喜登高醉眼無疆界北顧極幽并東望跨海岱¶
喟然撫手歎從古幾成敗英雄如過鳥城郭但遺塊¶
今朝上黒塔千里曠無礙忽驚風霆劈坐斍天地晦¶
急雨挾龍腥溽暑爲摧壞皇天念蟠欎令我&KR0009;一快¶
那知書生狂自𠋣心眼大更思駐潼𨵿黄河㸔如帶¶
　　　怡齋¶
東湖仲夏草樹荒屋古無人亭午凉萱房微呀不見¶
<pb:KR4d0269_SBCK_001-2b>¶
日筍籜自解時吹香野藤蟠屈入牎罅濕菌扶踈生¶
屋梁跨溝数椽最幽翳漲水及槛雨敗墻静㴠青蘋¶
舞藻荇閑立白鷺浮鴛鴦芙蕖雖瘦亦瀰漫照眼翠¶
蓋&KR0210;紅粧水紋珎簟欲卷却月團素扇&KR0568;復將天風¶
忽送塔鈴語喚斍清夢游瀟湘¶
　　　投梁參政¶
浮生無根株志士惜浪死雞鳴何預人推枕中夜起¶
游也本無竒折腰百僚底流離𩯭成絲悲咤淚如洗¶
殘年走巴峽辛苦爲斗米逺衝三伏熱直&KR0204;九月水¶
回首長安城未忍便萬里䄂詩叩東府再拜求望履¶
平生實易足名幸汙黄紙但憂死無聞功不掛青史¶
<pb:KR4d0269_SBCK_001-3a>¶
頗聞匈奴亂天意殄蛇豕何時嫖姚師大刷渭橋耻¶
士各&KR0108;所長儒生未宜鄙覆氊草軍書不畏寒墮指¶
　　　遊漢州西湖¶
房公一跌叢衆毁八年漢州爲刺史遶城鑿湖一百¶
頃島嶼曲折三四里小庵静院穿竹入危榭飛楼壓¶
城起空&KR0293;煙雨媚松楠顚倒風霜老葭葦日月苦長¶
身苦閑萬事不理㸔湖水向來愛琴雖一癖&KR0026;過自¶
足知夫子𦘕船載酒凌湖光想公樂飲千萬&KR0163;歎息¶
風流今不泯兩川名醖避鵝黄(漢中酒名鵝黄/蜀酒皆不能及)¶
　　　醉後草書歌詩戯作¶
朱楼矯首隘八荒緑酒一舉累百觴洗我堆阜峥嶸¶
<pb:KR4d0269_SBCK_001-3b>¶
之胷次寫爲淋漓放縱之詞章墨翻&KR0004;&KR0002;&KR0017;神怒字¶
痩忽作蛟螭僵寳刀出匣揮雪刃大舸破浪馳風檣¶
&KR0083;窮擲筆霹&KR0430;響婦女驚走兒童藏往時草檄喻西¶
域颯颯聲動中書堂一朝放迹忽十載西掠三巴窮¶
夜郎山川荒絶風俗異頼有酒美猶能狂醉中自脫¶
頭上幘緑髮未許侵微霜人生得䘮良細事孰謂老¶
大多悲傷¶
　　　追&KR0024;漢太液黃鵠歌¶
建章宫裏春風寒太液水生池靣寛中人馳奏黃鵠¶
下龍旗豹尾臨池㸔芹香藻暖鵠得意左右從官呼¶
萬歳須&KR0119;傳詔宴公卿驩聲如雷動天地時平宫省¶
<pb:KR4d0269_SBCK_001-4a>¶
樂遊多黃鵠刷羽㴠恩波小臣珥筆龍墀下願繼前¶
朝天馬&KR0084;¶
　　　晚歩¶
院荒有古意僧少無人聲徘徊楠隂下賞此落日明¶
著書亦何急寂寞身後名今年復止酒歌舞陳空觥¶
不如且逍遥出門隨意行㸔竹入廢園望江上高城¶
纎纎素月出靄靄蒼煙橫此夕當復竒緱山吹玉笙¶
　　　松𩦸行¶
𩦸行千里亦何得垂首伏&KR0491;終自傷松閱千年棄澗¶
壑不如殺身扶明堂士生抱材願少試誓取燕趙歸¶
君王閉門高臥身欲老聞雞相蹴淚数行正令咿嚶¶
<pb:KR4d0269_SBCK_001-4b>¶
死牀簀豈&KR0002;横身當戰&KR0163;半酣浩歌聲激烈車輪百¶
轉盤愁腸¶
　　　春夜讀書感懷¶
荒林梟獨嘯野水鵝群鳴我坐蓬牎下答以讀書聲¶
悲哉白髮翁丗事已飽更一身不自恤憂國涕縱横¶
永懷天寳末李郭出治兵河北雖未下要是復兩京¶
三千同德士百萬羽林營&KR0010;周一甲子不見胡塵清¶
賊酋實孱主賊將非人英如何失此時坐待姦雄生¶
我死骨即朽青史亦無名此詩倘不作丹心尚誰明¶
　　　日出入行¶
吾聞開闢來白日行長空扶桑誰能到崦嵫不可窮¶
<pb:KR4d0269_SBCK_001-5a>¶
但見旦旦升天東但見暮暮入地中使我倐忽成老¶
翁鏡裏衰顔垂𩀱蓬我願一日一百　十刻我願一¶
生一千二百&KR0010;四海諸公常在座緑酒金樽終日醉¶
高樓錦繡中天開樂作𦘕鼓如春雷勸爾白日無西¶
頽常行九十萬里胡爲哉¶
　　　夜漏欲盡行渡浮橋至錢清驛待舟¶
潮生抹沙岸雲薄漏月明江頭曉色動鴉起人未行¶
扶携度長橋仰視天宇清遥憐繫舟人聽我高屐聲¶
水檻得小憇一𥬇拄杖横澄漪弄清影微風吹𪧐酲¶
湛然方寸間不受塵事攖&KR0009;語市朝人此樂未易名¶
　　　江月歌¶
<pb:KR4d0269_SBCK_001-5b>¶
放翁平生一釣船秋水未落江渺然露洗玉宇清無¶
煙月輪徐行萬里天人間聲利何足&KR0162;浩歌㸔月冷¶
不眠孤鶴掠水來翩翩似欲駕我從此仙我寓紅塵¶
今幾年俛首韁鎻常自憐樂哉揮手過月邊西風未¶
凋玉井蓮¶
　　　和伯子¶
齋戒扣頭牋天公幸矣使我爲枯蓬枯蓬於丗百無¶
用始得萬里乗秋風我生安然在貧賤白髮蕭蕭對¶
黃卷今人雖賢有不覿古人却向書中見猿啼月落¶
寒山空舊隱夢寐思東蒙不願峩冠赤墀下且可短¶
劒紅塵中終年無人問良苦眼望青天唯自許可憐¶
<pb:KR4d0269_SBCK_001-6a>¶
對酒不敢豪他日空澆墳上土文章最忌百家衣火¶
龍黼黻丗不知誰能養氣塞天地&KR0269;出自足成虹蜺¶
渡江諸賢骨已朽老夫亦將正丘首杜郎苦瘦㡌擫¶
耳程子苦貧衣露肘君復着意㝷齊盟始知衰懦畏¶
後生大篇一讀我起立喜君得法傳家庭鯤鵬自有¶
天池着莫謂大狂須束&KR0350;大機大用君巳傳那遣老¶
夫安注脚¶
　　　讀書¶
讀書四更燈欲盡胷中太華蟠千仞仰呼青天那得¶
聞窮到白頭猶自信䇿名委質本爲國豈但空取黄¶
金印故都即今不忍&KR0003;空宫夜夜飛秋燐士&KR0004;許身¶
<pb:KR4d0269_SBCK_001-6b>¶
軰稷契歳晚所立慙廉藺正㸔憤切詭成功巳復雍¶
容託觀釁雖然知人要未易詎可例輕天下士君不¶
見長松卧壑困風霜時來屹立扶明堂¶
澗谷精選陸放翁詩集卷之一　前集¶
#+PROPERTY: JUAN 1
#+PROPERTY: FILE SB04n0477-001精選陸放翁詩集須溪精選後集-卷第一.
<pb:KR4d0269_SBCK_001-1a>¶
須溪精選陸放翁詩集卷之一　後集¶
　　　　　　　放翁　陸　游　務&KR0026;　撰¶
　　　　　　　須溪　劉辰翁㑹孟　選¶
　　古詩¶
　　　舟中對酒¶
百壷載酒游淩雲醉中揮䄂别故人依依向我不忍¶
别誰知峨眉半輪月月窺船牎掛淒冷欲别渝州酒¶
&KR0004;醒江空裊裊釣絲風人静翩翩葛巾影哦詩不睡¶
月滿船清寒入骨我欲仙人間更漏不到處時有沙¶
禽皆船去¶
　　　漁翁¶
<pb:KR4d0269_SBCK_001-1b>¶
江頭魚家結茅廬青山當門𦘕不如江煙淡淡雨踈¶
踈老翁破浪行打魚恨渠生來不讀書江山如此一¶
句無我亦衰遟慙筆刀共對江山三歎息¶
　　　泊公安縣¶
秦𨵿蜀道何遼哉公安渡頭今始回無窮江水與天¶
接不断海風吹月來(批併用杜語然亦称)船牎帘捲¶
螢火閙沙渚露下蘋花開(批貼得清䴡)少年許國忽¶
衰老心折柂楼聞笛哀¶
　　　游合江園戯題¶
朱朱白白池䑓間好風妍日開未殘我來覔醉苦草¶
草常恨不如花意閑山雞飛起亂花落下上青林穿¶
<pb:KR4d0269_SBCK_001-2a>¶
翠壑丗間動歩即有拘常恨不如禽鳥樂人言功名¶
恐不免我願徜徉娛&KR0010;晚熟計&KR0075;書理白魚何如縱¶
獵牽黃犬成都四郊如砥平安得𩀱鞬馳出城鞚飛¶
塵起望不見從&KR0016;㝷我鳴鶻聲(批詩中覔快/未見他勝)¶
　　　題醉中所作草書卷後¶
胷中磊落藏五兵欲試無路空峥嶸酒爲旗鼓筆刀¶
槊𫝑從天落銀河傾端溪石池濃作墨燭光相射飛¶
縱横須&KR0119;收卷復把酒如見萬里煙塵清(批得之/可誦)丈¶
夫身在要有立逆虜運盡行當平何時夜出五原塞¶
不聞人語聞鞭聲(批此坡翁僧履/声変化竒傑)¶
　　　晚過五門¶
<pb:KR4d0269_SBCK_001-2b>¶
五門路四月乳鴉啼緑樹閑遊但喜日&KR0004;長薄暮始¶
知春已去楼頭風高舞𩀱旗盡角聲中日還暮馬蹄¶
特特無断時老盡行人路如故¶
　　　春愁¶
春愁茫茫塞天地我行未到愁先至滿眼如雲忽復¶
生㝷人似瘧何由避客中&KR0134;我飛觥籌我笑謂客君¶
罷休醉自醉倒愁自愁愁與酒如風馬牛¶
　　　梅花¶
氷崖雪谷木未芽造物破荒開此花神全形枯近有¶
道意荘色正知無邪高堅政要飽憂患放棄何遽愁¶
荒遐移根上苑亦過計竹籬茅舎真吾家平生自嫌¶
<pb:KR4d0269_SBCK_001-3a>¶
亦自許妙處可識不可誇金尊翠杓未免俗篝火爲¶
試江南茶¶
　　　和范舎人永康青城道中作¶
風驅雨壓無浮埃&KR0406;驔千&KR0016;東方來勝游公自軰王¶
謝凈社我亦追宗雷&KR2165;山楼上一𠋣徙如地始闢天¶
&KR0004;開廓然眼界三萬里山一螘垤水一杯丗間幻妄¶
幾変㓕政自不滿吾曹咍丈夫本願布衣老逹士詎¶
畏蒼顔催君看神君&KR0010;食羊四方處處棄骨髙成堆¶
西山老翁飽松麫造物賦予何遼哉(批老氣/兀/并吞江湖)¶
　　　浣溪女¶
江頭女兒双䯻了常隨阿母供桑麻當户夜織聲咿¶
<pb:KR4d0269_SBCK_001-3b>¶
啞地爐豆䕸煎土茶長成嫁與東西家柴門相對不¶
上車青裙竹笥何所嗟挿䯻燁燁牽牛花城中妖姝¶
臉如霞爭嫁官中慕豪華青驪一出天之涯年年傷¶
春抱琵琶¶
　　　八月十四夜三义市&KR0026;月¶
去年看月籌邊楼雲罅微光如玉鈎主人不樂客歎¶
息清歌空送黄金舟今年看月三义市纎雲不作良¶
宵祟素娥命駕掃客愁我亦傾杯邀共醉風露萬里¶
方渺然氷輪無轍行碧天盈盈耿耿意無盡月不忍¶
落人忘眠一言欲報廣寒殿茅簷華屋均相見明年¶
萬事不足論但願月滿人長健¶
<pb:KR4d0269_SBCK_001-4a>¶
　　　豐橋旅舎作¶
我是山林人心期在塵表出門消底物兩屩萬事了¶
群兒何足愠爲爾常悄悄今朝山中路更喜相識少¶
三义市人醉爭席豐橋逆旅留饋食小婦䯻鬟高一¶
尺梭聲軋軋當户織(批有㓜輿之逹又有季/子之/能言能言)¶
　　　大雪歌¶
長安城中三日雪潼関道上行人絶黄河鐡牛僵不¶
動承露金盤凍欲折虬髯豪客狐白裘夜來醉眠寳¶
釵㮃五更未醒已上馬衝雪却作南山遊千年老虎¶
獵不得一箭横穿雪皆赤拏空争死作牛吼震動山¶
村裂崖石曵歸擁路千人&KR0026;髑髅作枕皮&KR0170;鞍人間¶
<pb:KR4d0269_SBCK_001-4b>¶
壯士有如此胡不來歸漢天子(批一種夢語/无不可媙)¶
　　　大風登城¶
風從北來不可當街市横吹人馬僵西家女兒午未¶
粧帳裏爐紅愁下床東家喚客宴𦘕堂兩行玉指調¶
絲簧錦繍四合如垣墻微風不動金猊香我獨登城¶
望大荒勇欲爲國平河湟材踈志大不自量西家東¶
家笑我狂(批光&KR0395;/開合)¶
　　　過筰橋道中龍祠小留¶
江邊龍祠何年作白浪花中挿朱閣朝暾漸上𪧐霧¶
收喜氣巳動晨霜薄我來𠋣䦨一悵然芦花滿空如¶
柳綿安得身爲𩀱白鷺飛上灘頭却飛去¶
<pb:KR4d0269_SBCK_001-5a>¶
　　　游諸葛武侯書臺¶
[沔-丏+丐]陽道中草離離卧龍老矣空遺祠當時典午稱猾¶
賊氣䘮不敢當王師定軍山前寒食路至今人祠丞¶
相墓松風想像梁父吟尚憶幡然荅三顧出師一表¶
千載無逺比管樂蓋有餘丗上俗儒寕辦此高臺當¶
日讀何書(批此一句收/拾書臺有味)¶
　　　玻瓈江(眉州共飲亭)¶
玻瓈江水千丈深不如江上離人心君行未過青衣¶
縣妾心先到峨眉隂金尊共釂不知曉月落烟渚天¶
横參車輪無角留不住馬蹄不方何處㝷(批有語/无意)空¶
慿尺素&KR0009;幽恨縱有緑綺誰知音愁來只欲掩屏睡¶
<pb:KR4d0269_SBCK_001-5b>¶
無柰夢断聞踈砧¶
　　　冬夜聞鴈有感¶
從軍昔戍南山邊傳烽直照東駱谷軍中罷𢧐壯士¶
閑細草平郊恣馳逐洮州駿馬金絡頭梁州毬&KR0163;日¶
打毬玉盃傳酒和鹿血女眞降虜弹箜篌大呼拔幟¶
思野𢧐殺氣當年赤浮面南游巴蜀已低摧猶據胡¶
床飛白箭豈知蹭蹬還江邊病臂不復能開弦夜聞¶
鴈聲起嘆息來時應過桑乾磧¶
　　　前有樽酒行¶
虚堂雨過生凉颸&KR0134;君一醉君勿辤去年不知今年¶
事明年萬事今得知舊時扶床同戯兒還郷問訊令¶
<pb:KR4d0269_SBCK_001-6a>¶
人悲冢丘纍纍在者誰&KR0083;錢雨濕抱樹枝君去六十¶
有幾時更望七十何其癡求師斈道亦巳遟謝客努¶
力從鴟夷¶
　　　夏夜不寐¶
急雨&KR0004;過天宇濕大星磊落&KR0138;数十飢鶻掠簷聲磔¶
磔冷螢墮水光熠熠丈夫無成忽老大箭羽凋零劒¶
鋒澁徘&KR0422;欲睡復起行三更自凭䦨干立¶
<pb:KR4d0269_SBCK_001-6b>¶
¶
須溪精選陸放翁詩集卷之一　后集¶
